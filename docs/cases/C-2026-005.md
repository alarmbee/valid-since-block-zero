---
id: C-2026-005
title: "Visszajelzés – panaszkezelési szabályzat linkje és akadálymentesség – 2026-01-16"
tags: ["panaszkezelés", "akadálymentesség", "fogyasztói jogok", "ÁSZF", "Caduceus", "visszajelzés"]
links:
  questions: ["Q-004"]
  templates: ["T-003"]
  cases: []
  conclusions: []
  thread:
    previous: C-2026-004
    next: null
status: "nyitott"
mailto: "______@caduceus.hu"
subject: "Visszajelzés – panaszkezelési szabályzat elérhetősége és akadálymentesség"
date: 2026-01-16 10:01 CET
---

<MailHeader />

Tisztelt ______!

Köszönöm, hogy korábbi megkeresésemre elküldték a panaszkezelési szabályzat elérhetőségét.

Az Önök által megadott hivatkozás (https://caduceus.hu/site/company) azonban a honlapon sajnos nehezen felismerhető. A „Cég” menüpont mögötti link ‒ ellentétben az oldalon szereplő többi hivatkozással ‒ megtévesztő, nem követi a többi link típusú elem vizuális stílusát, asztali nézetben nem társul hozzá a szokásos kéz ikon; a látható kurzor nyíl marad. Ez a megjelenítés nem jelzi egyértelműen, hogy kattintható elemről van szó, ami különösen a látássérült, illetve segítő technológiákat használó felhasználók számára jelenthet akadályt.
A 1998. évi XXVI. törvény szerint az információ akkor tekinthető egyenlő eséllyel hozzáférhetőnek, ha az mindenki számára kiszámítható, értelmezhető és érzékelhető. A 2022. évi XVII. törvény 3. alfejezete is előírja, hogy a honlapok és mobilalkalmazások szolgáltatásait érzékelhetővé, kezelhetővé, érthetővé és stabillá kell tenni, illetve az információkat olyan szöveges formátumban kell közzétenni, amely többféle érzékszervi csatornán keresztül hozzáférhető. A jelenlegi, „elrejtett” link ezeknek az elveknek nem felel meg, így feltételezhetően akadályozza a fogyatékos személyeket és más hátrányos helyzetű felhasználókat az Önök szolgáltatásának igénybevételében, egyben akadályt képez számukra a befektetési eszközeikhez való legális hozzáférést illetően.

Az is észrevételem, hogy a honlapon közzétett Általános Szerződési Feltételek újabb verziója jelenleg nem szövegesen kereshető PDF‑formátumban érhető el, hanem szkennelt, kép alapú dokumentumként. A fogyasztók számára történő tájékoztatást ‒ beleértve az ÁSZF‑et is ‒ a 2022. évi XVII. törvény 3.2.4. pontja értelmében olyan szöveges formátumban kell biztosítani, amely kezelhető alternatív támogató eszközök (pl. képernyőolvasók) használatával. A szkennelt PDF akadálymentesítési szempontból hátrányos, mivel a vak és gyengénlátó felhasználók nem tudják benne keresni, és képernyőolvasó programjaik sem képesek a szöveget felolvasni. A 1998. évi XXVI. törvény 6. §‑a rögzíti, hogy a fogyatékos személyeknek egyenlő eséllyel hozzáférést kell biztosítani a közérdekű információkhoz. Ezekre figyelemmel kérem, hogy az ÁSZF‑et ismételten tegyék elérhetővé szövegesen kereshető PDF‑formában vagy más, akadálymentes, gépi olvasható formátumban.

Tisztelettel kérem, hogy

1. vizsgálják felül a weboldal navigációs megoldását, és alakítsák úgy, hogy a panaszkezelési szabályzathoz vezető link a látássérültek és más sérülékeny csoportok számára is egyértelműen észlelhető legyen;
2. biztosítsák, hogy a panaszkezelési szabályzat és az ÁSZF is szövegesen kereshető, akadálymentes formátumban legyen hozzáférhető, összhangban a fenti jogszabályi előírásokkal;
3. tájékoztassanak arról, hogy milyen intézkedéseket terveznek az akadálymentesség javítása érdekében és azok várható ütemezéséről.

Bízom benne, hogy észrevételeim hozzájárulnak ahhoz, hogy szolgáltatásuk minél szélesebb körben, minden felhasználó számára hozzáférhető legyen. Válaszukat, illetve az akadálymentes ÁSZF közzétételéről szóló értesítést köszönettel várom.

Tisztelettel,
