---
id: C-2025-001
title: "Válaszlevél – Caduceus Zrt. kriptoeszköz-átváltási validáció"
tags:
  - validáció
  - LXVII
  - Caduceus
  - kriptoeszköz
links:
  questions: ["Q-001"]
  templates: ["T-001"]
  cases: []
  thread:
    previous: null
    next: null
status: "megválaszolt"
jurisdiction: "HU"
law:
  - "2025. évi LXVII. törvény (validációs előírás)"
  - "MiCA (Markets in Crypto-Assets Regulation)"
summary: "A Caduceus Zrt. tájékoztatást ad a kriptoeszköz-átváltási validációs szolgáltatásról. Leírják, hogy a validáció onchain-alapú kockázati értékelés, amely nem helyettesíti az ügyfélazonosítást vagy az üzleti partner belső KYC/AML rendszereit. A vizsgálat a megjelölt kriptoeszköz-címek vonatkozásában több lépésben történik: backward és forward tracing, cluster- és entitáskapcsolatok feltárása, valamint címek összevetése adatbázisokkal. Az eredmény egy megfelelőségi nyilatkozat három kockázati kategóriával (kockázatilag elfogadható, emelt figyelmet igénylő, magas kockázatú). A levél felhívja a figyelmet arra, hogy a validációs eredmény nem minősül ügyfél-azonosításnak, vagyoneredet-ellenőrzésnek vagy AML-rendszernek, és nem garantálja a jogszerűséget."
received: ""
respondent: "Caduceus Zrt."
subject: "Kriptoeszköz-átváltási validáció"
body_file: ""
---
# Caduceus Zrt. kriptoeszköz‑átváltási validáció

Tisztelt Érdeklődő!

Köszönettel vettük megkeresését, a **Caduceus Zrt.** kriptoeszköz‑átváltási validáló szolgáltatásával kapcsolatban az alábbi tájékoztatást kívánjuk adni.

### A validációs szolgáltatás általános ismertetése

A kriptoeszközök piacának fejlődésével párhuzamosan kiemelt jelentősége lett kriptotranzakciók átlátható, ellenőrizhető és szabályozási szempontból is megalapozott módon történő megvalósulásának. A vonatkozó európai uniós és magyar jogszabályoknak való megfelelés érdekében a validálási szolgáltatásunk egy olyan, **on‑chain adatokon alapuló kockázati értékelés**, amely kifejezetten a kriptoeszköz‑tranzakciókhoz kapcsolódó kockázatok feltárására és értékelésére szolgál.

A validálás elvégzése során a Caduceus Zrt. megfelelőségi nyilatkozatot állít ki a megjelölt kriptoeszköz‑címek vonatkozásában. A Caduceus Zrt. ugyanakkor **nem dönt** az üzleti partnere által megjelölt tranzakció végrehajtásáról, tekintettel arra, hogy a validációs szolgáltatás:

- kiegészíti, de **nem helyettesíti** az üzleti partner KYC‑ és AML‑rendszerét,
- **nem minősíti** az üzleti partner belső szabályzatát,
- **nem lép be** az üzleti partner ügyfélkapcsolataiba.

### Mit jelent a validáció a gyakorlatban?

A validáció során a Caduceus Zrt. üzleti partnerei által megjelölt kriptoeszköz‑címekhez kapcsolódó blokklánc‑tranzakciós előzmények és hálózati mintázatok kerülnek elemzésre. A vizsgálat eredményeként a Validátor egy **megfelelőségi nyilatkozatot** állít ki, amely összegző képet ad a vizsgált tranzakciók kockázati környezetéről.

Fontos hangsúlyozni, hogy a vizsgált tranzakciók vonatkozásában a validációs szolgáltatás:

- **nem minősül ügyfél‑azonosításnak**,
- **nem minősül vagyoneredet‑ellenőrzésnek**,
- **nem helyettesíti** az üzleti partner saját AML‑ vagy belső kontrollfolyamatait.

A Caduceus Zrt. jellemzően a blokkláncon nyilvánosan elérhető információkra támaszkodik, amely alapján a megadott címekkel kapcsolatba hozható múltbéli tranzakciókat és a címek közötti kapcsolatokat vizsgál, objektív és reprodukálható módszertan alapján.

### A vizsgálat módszertana röviden

A validáció egy konkrét, tervezett tranzakcióhoz kapcsolódik, amelynek során:

- **feltárásra kerül** az érintett kriptoeszköz korábbi útvonala (*backward tracing*),
- **elemzésre kerül** a fogadó cím hálózati viselkedése és kapcsolatai (*forward tracing*),
- **értékelésre kerülnek** az érintett címekhez köthető cluster‑ és entitáskapcsolatok,
- **megtörténik a címek összevetése** több nemzetközi kockázati adatbázissal.

A validációs módszer a maximális transzparencia, az objektív kockázatértékelés és a modellkockázat minimalizálására figyelemmel került kialakításra.

### Minősítési kategóriák

A validáció eredménye a megfelelőségi nyilatkozat, amely **háromszintű kategóriarendszert** alkalmaz:

1. **Kockázatilag elfogadható:** A tranzakció nem mutat érdemi AML‑ vagy megfelelőségi kockázatot.
2. **Emelt figyelmet igénylő:** A tranzakció kockázata meghaladja az alacsony szintet, az üzleti partner további belső intézkedéseket mérlegelhet.
3. **Magas kockázatú:** A tranzakcióhoz olyan blokklánc‑alapú kockázati tényezők kapcsolódnak, amelyek fokozott óvatosságot vagy elutasítást indokolhatnak az üzleti belső szabályai szerint.

A Caduceus Zrt. validációs szolgáltatásának díjszabásával kapcsolatos tájékoztatást a vonatkozó jogszabályokban rögzítetteknek megfelelően rövidesen közzétesszük weboldalunkon.

Végül felhívjuk figyelmét arra, hogy a vonatkozó európai uniós jogszabályok alapján a Caduceus Zrt. köteles megvizsgálni szerződéskötés előtt, hogy az esetleges üzleti partner tevékenysége **kriptoeszköz‑szolgáltatásnak minősül‑e**, és amennyiben igen, rendelkezik‑e **MiCA‑engedéllyel**.
